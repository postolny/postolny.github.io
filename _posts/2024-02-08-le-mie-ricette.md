---
layout: post
title: "Le mie ricette"
description: "Vorrei dedicare questo post alla mia mamma, che mi ha insegnato a cucinare."
author: "И. Постольный"
categories:
tags: Un-po'-di-tutto
---

Vorrei dedicare questo post alla mia mamma, che mi ha insegnato a cucinare.

### Zuppa di piselli con ossa

Sciacquare i piselli secchi più volte sotto l'acqua corrente. Metterli in ammollo in acqua, cambiandola di tanto in tanto (se sono molto secchi, lessarli brevemente dopo l'ammollo). Spezzare le ossa a pezzi grossi. Farle bollire per 5 minuti e poi sciacquarle in acqua fredda. Mettere le ossa in una grande pentola smaltata e lasciarle cuocere per circa un'ora. Aggiungere i piselli e far cuocere per un'altra ora. Nel frattempo sbucciare e tagliare finemente la cipolla. Grattugiare la carota pelata e, se si desidera, tritare uno spicchio d'aglio e il sedano. Soffriggere cipolla, carota e, se desiderato, aglio e sedano in una padella fino a doratura. Aggiungere alla zuppa il soffritto circa 15 minuti prima che sia pronta. Poco prima della fine della cottura, aggiungere sale, pepe nero macinato e le erbe, secche o fresche tritate (prezzemolo, aneto e sedano) a piacere.

#### Ingredienti

- acqua
- ossa di manzo o di maiale
- 2 bicchieri di piselli secchi
- olio di semi di girasole per friggere
- un spicchio d'aglio
- 1 cipolla grande
- 1 carota grande o media
- pepe nero macinato
- sedano, prezzemolo e aneto, tritati freschi o secchi
- sale grosso

### Syrniki

Mettere in una scodella farina, tvorog, uova, sale, zucchero (a piacere) e mescolare bene. Scaldare una padella con un filo d'olio. Prelevare delle piccole porzioni di impasto con un cucchiaio e cuocere a fuoco basso. Girare i syrniki e continuare la cottura dall'altro lato.

#### Ingredienti

- 360 g di tvorog (due confezioni da 180 g)
- 2 uova grandi
- 2 cucchiai di farina
- 2 cucchiai di zucchero 
- un pizzico di sale

### Oladi

Mettere in una scodella farina, uovo, bicarbonato di sodio, sale, zucchero, olio di girasole. Mescolare aggiungendo il kefir fino a quando l'impasto non avrà raggiunto la consistenza desiderata. Cuocere in una padella così come i syrniki.

#### Ingredienti

- 2 bicchieri di farina
- 1 uovo
- 2 cucchiaini di olio di girasole
- 2 cucchiaini di zucchero
- 1/2 cucchiaino di bicarbonato di sodio
- 1/4 di cucchiaino di sale
- kefir

### Kaša di semolino

Versare il latte e l'acqua in una pentola. Aggiungere lo zucchero. Quando il latte bolle, versare il semolino a pioggia molto lentamente, mescolando per evitare che si formino grumi. Cuocere per circa 10 minuti.

#### Ingredienti

- 4 bicchieri di latte
- 1 bicchiere d'acqua
- 1 cucchiaio di zucchero
- 3/4 di bicchiere di semolino